{
    "24": {
        "number": 24,
        "name": "النّور",
        "name_latin": "An-Nur",
        "number_of_ayah": "64",
        "text": {
            "1": "سُوْرَةٌ اَنْزَلْنٰهَا وَفَرَضْنٰهَا وَاَنْزَلْنَا فِيْهَآ اٰيٰتٍۢ بَيِّنٰتٍ لَّعَلَّكُمْ تَذَكَّرُوْنَ",
            "2": "اَلزَّانِيَةُ وَالزَّانِيْ فَاجْلِدُوْا كُلَّ وَاحِدٍ مِّنْهُمَا مِائَةَ جَلْدَةٍ ۖوَّلَا تَأْخُذْكُمْ بِهِمَا رَأْفَةٌ فِيْ دِيْنِ اللّٰهِ اِنْ كُنْتُمْ تُؤْمِنُوْنَ بِاللّٰهِ وَالْيَوْمِ الْاٰخِرِۚ وَلْيَشْهَدْ عَذَابَهُمَا طَاۤىِٕفَةٌ مِّنَ الْمُؤْمِنِيْنَ",
            "3": "اَلزَّانِيْ لَا يَنْكِحُ اِلَّا زَانِيَةً اَوْ مُشْرِكَةً ۖوَّالزَّانِيَةُ لَا يَنْكِحُهَآ اِلَّا زَانٍ اَوْ مُشْرِكٌۚ وَحُرِّمَ ذٰلِكَ عَلَى الْمُؤْمِنِيْنَ",
            "4": "وَالَّذِيْنَ يَرْمُوْنَ الْمُحْصَنٰتِ ثُمَّ لَمْ يَأْتُوْا بِاَرْبَعَةِ شُهَدَاۤءَ فَاجْلِدُوْهُمْ ثَمٰنِيْنَ جَلْدَةً وَّلَا تَقْبَلُوْا لَهُمْ شَهَادَةً اَبَدًاۚ وَاُولٰۤىِٕكَ هُمُ الْفٰسِقُوْنَ ۙ",
            "5": "اِلَّا الَّذِيْنَ تَابُوْا مِنْۢ بَعْدِ ذٰلِكَ وَاَصْلَحُوْاۚ فَاِنَّ اللّٰهَ غَفُوْرٌ رَّحِيْمٌ",
            "6": "وَالَّذِيْنَ يَرْمُوْنَ اَزْوَاجَهُمْ وَلَمْ يَكُنْ لَّهُمْ شُهَدَاۤءُ اِلَّآ اَنْفُسُهُمْ فَشَهَادَةُ اَحَدِهِمْ اَرْبَعُ شَهٰدٰتٍۢ بِاللّٰهِ ۙاِنَّهٗ لَمِنَ الصّٰدِقِيْنَ",
            "7": "وَالْخَامِسَةُ اَنَّ لَعْنَتَ اللّٰهِ عَلَيْهِ اِنْ كَانَ مِنَ الْكٰذِبِيْنَ",
            "8": "وَيَدْرَؤُا عَنْهَا الْعَذَابَ اَنْ تَشْهَدَ اَرْبَعَ شَهٰدٰتٍۢ بِاللّٰهِ اِنَّهٗ لَمِنَ الْكٰذِبِيْنَ ۙ",
            "9": "وَالْخَامِسَةَ اَنَّ غَضَبَ اللّٰهِ عَلَيْهَآ اِنْ كَانَ مِنَ الصّٰدِقِيْنَ ",
            "10": "وَلَوْلَا فَضْلُ اللّٰهِ عَلَيْكُمْ وَرَحْمَتُهٗ وَاَنَّ اللّٰهَ تَوَّابٌ حَكِيْمٌ ࣖ",
            "11": "اِنَّ الَّذِيْنَ جَاۤءُوْ بِالْاِفْكِ عُصْبَةٌ مِّنْكُمْۗ  لَا تَحْسَبُوْهُ شَرًّا لَّكُمْۗ بَلْ هُوَ خَيْرٌ لَّكُمْۗ لِكُلِّ امْرِئٍ مِّنْهُمْ مَّا اكْتَسَبَ مِنَ الْاِثْمِۚ وَالَّذِيْ تَوَلّٰى كِبْرَهٗ مِنْهُمْ لَهٗ عَذَابٌ عَظِيْمٌ",
            "12": "لَوْلَآ اِذْ سَمِعْتُمُوْهُ ظَنَّ الْمُؤْمِنُوْنَ وَالْمُؤْمِنٰتُ بِاَنْفُسِهِمْ خَيْرًاۙ وَّقَالُوْا هٰذَآ اِفْكٌ مُّبِيْنٌ",
            "13": "لَوْلَا جَاۤءُوْ عَلَيْهِ بِاَرْبَعَةِ شُهَدَاۤءَۚ فَاِذْ لَمْ يَأْتُوْا بِالشُّهَدَاۤءِ فَاُولٰۤىِٕكَ عِنْدَ اللّٰهِ هُمُ الْكٰذِبُوْنَ",
            "14": "وَلَوْلَا فَضْلُ اللّٰهِ عَلَيْكُمْ وَرَحْمَتُهٗ فِى الدُّنْيَا وَالْاٰخِرَةِ لَمَسَّكُمْ فِيْ مَآ اَفَضْتُمْ فِيْهِ عَذَابٌ عَظِيْمٌ ",
            "15": "اِذْ تَلَقَّوْنَهٗ بِاَلْسِنَتِكُمْ وَتَقُوْلُوْنَ بِاَفْوَاهِكُمْ مَّا لَيْسَ لَكُمْ بِهٖ عِلْمٌ وَّتَحْسَبُوْنَهٗ هَيِّنًاۙ وَّهُوَ عِنْدَ اللّٰهِ عَظِيْمٌ ۚ",
            "16": "وَلَوْلَآ اِذْ سَمِعْتُمُوْهُ قُلْتُمْ مَّا يَكُوْنُ لَنَآ اَنْ نَّتَكَلَّمَ بِهٰذَاۖ سُبْحٰنَكَ هٰذَا بُهْتَانٌ عَظِيْمٌ",
            "17": "يَعِظُكُمُ اللّٰهُ اَنْ تَعُوْدُوْا لِمِثْلِهٖٓ اَبَدًا اِنْ كُنْتُمْ مُّؤْمِنِيْنَ ۚ",
            "18": "وَيُبَيِّنُ اللّٰهُ لَكُمُ الْاٰيٰتِۗ وَاللّٰهُ عَلِيْمٌ حَكِيْمٌ",
            "19": "اِنَّ الَّذِيْنَ يُحِبُّوْنَ اَنْ تَشِيْعَ الْفَاحِشَةُ فِى الَّذِيْنَ اٰمَنُوْا لَهُمْ عَذَابٌ اَلِيْمٌۙ فِى الدُّنْيَا وَالْاٰخِرَةِۗ وَاللّٰهُ يَعْلَمُ وَاَنْتُمْ لَا تَعْلَمُوْنَ",
            "20": "وَلَوْلَا فَضْلُ اللّٰهِ عَلَيْكُمْ وَرَحْمَتُهٗ وَاَنَّ اللّٰهَ رَءُوْفٌ رَّحِيْمٌ ࣖ ",
            "21": "۞ يٰٓاَيُّهَا الَّذِيْنَ اٰمَنُوْا لَا تَتَّبِعُوْا خُطُوٰتِ الشَّيْطٰنِۗ وَمَنْ يَّتَّبِعْ خُطُوٰتِ الشَّيْطٰنِ فَاِنَّهٗ يَأْمُرُ بِالْفَحْشَاۤءِ وَالْمُنْكَرِۗ وَلَوْلَا فَضْلُ اللّٰهِ عَلَيْكُمْ وَرَحْمَتُهٗ مَا زَكٰى مِنْكُمْ مِّنْ اَحَدٍ اَبَدًاۙ وَّلٰكِنَّ اللّٰهَ يُزَكِّيْ مَنْ يَّشَاۤءُۗ وَاللّٰهُ سَمِيْعٌ عَلِيْمٌ ",
            "22": "وَلَا يَأْتَلِ اُولُو الْفَضْلِ مِنْكُمْ وَالسَّعَةِ اَنْ يُّؤْتُوْٓا اُولِى الْقُرْبٰى وَالْمَسٰكِيْنَ وَالْمُهٰجِرِيْنَ فِيْ سَبِيْلِ اللّٰهِ ۖوَلْيَعْفُوْا وَلْيَصْفَحُوْاۗ  اَلَا تُحِبُّوْنَ اَنْ يَّغْفِرَ اللّٰهُ لَكُمْ ۗوَاللّٰهُ غَفُوْرٌ رَّحِيْمٌ",
            "23": "اِنَّ الَّذِيْنَ يَرْمُوْنَ الْمُحْصَنٰتِ الْغٰفِلٰتِ الْمُؤْمِنٰتِ لُعِنُوْا فِى الدُّنْيَا وَالْاٰخِرَةِۖ وَلَهُمْ عَذَابٌ عَظِيْمٌ ۙ",
            "24": "يَّوْمَ تَشْهَدُ عَلَيْهِمْ اَلْسِنَتُهُمْ وَاَيْدِيْهِمْ وَاَرْجُلُهُمْ بِمَا كَانُوْا يَعْمَلُوْنَ",
            "25": "يَوْمَىِٕذٍ يُّوَفِّيْهِمُ اللّٰهُ دِيْنَهُمُ الْحَقَّ وَيَعْلَمُوْنَ اَنَّ اللّٰهَ هُوَ الْحَقُّ الْمُبِيْنُ",
            "26": "اَلْخَبِيْثٰتُ لِلْخَبِيْثِيْنَ وَالْخَبِيْثُوْنَ لِلْخَبِيْثٰتِۚ وَالطَّيِّبٰتُ لِلطَّيِّبِيْنَ وَالطَّيِّبُوْنَ لِلطَّيِّبٰتِۚ اُولٰۤىِٕكَ مُبَرَّءُوْنَ مِمَّا يَقُوْلُوْنَۗ  لَهُمْ مَّغْفِرَةٌ وَّرِزْقٌ كَرِيْمٌ ࣖ",
            "27": "يٰٓاَيُّهَا الَّذِيْنَ اٰمَنُوْا لَا تَدْخُلُوْا بُيُوْتًا غَيْرَ بُيُوْتِكُمْ حَتّٰى تَسْتَأْنِسُوْا وَتُسَلِّمُوْا عَلٰٓى اَهْلِهَاۗ ذٰلِكُمْ خَيْرٌ لَّكُمْ لَعَلَّكُمْ تَذَكَّرُوْنَ ",
            "28": "فَاِنْ لَّمْ تَجِدُوْا فِيْهَآ اَحَدًا فَلَا تَدْخُلُوْهَا حَتّٰى يُؤْذَنَ لَكُمْ وَاِنْ قِيْلَ لَكُمُ ارْجِعُوْا فَارْجِعُوْا هُوَ اَزْكٰى لَكُمْ ۗوَاللّٰهُ بِمَا تَعْمَلُوْنَ عَلِيْمٌ ",
            "29": "لَيْسَ عَلَيْكُمْ جُنَاحٌ اَنْ تَدْخُلُوْا بُيُوْتًا غَيْرَ مَسْكُوْنَةٍ فِيْهَا مَتَاعٌ لَّكُمْۗ وَاللّٰهُ يَعْلَمُ مَا تُبْدُوْنَ وَمَا تَكْتُمُوْنَ",
            "30": "قُلْ لِّلْمُؤْمِنِيْنَ يَغُضُّوْا مِنْ اَبْصَارِهِمْ وَيَحْفَظُوْا فُرُوْجَهُمْۗ ذٰلِكَ اَزْكٰى لَهُمْۗ اِنَّ اللّٰهَ خَبِيْرٌۢ بِمَا يَصْنَعُوْنَ",
            "31": "وَقُلْ لِّلْمُؤْمِنٰتِ يَغْضُضْنَ مِنْ اَبْصَارِهِنَّ وَيَحْفَظْنَ فُرُوْجَهُنَّ وَلَا يُبْدِيْنَ زِيْنَتَهُنَّ اِلَّا مَا ظَهَرَ مِنْهَا وَلْيَضْرِبْنَ بِخُمُرِهِنَّ عَلٰى جُيُوْبِهِنَّۖ وَلَا يُبْدِيْنَ زِيْنَتَهُنَّ اِلَّا لِبُعُوْلَتِهِنَّ اَوْ اٰبَاۤىِٕهِنَّ اَوْ اٰبَاۤءِ بُعُوْلَتِهِنَّ اَوْ اَبْنَاۤىِٕهِنَّ اَوْ اَبْنَاۤءِ بُعُوْلَتِهِنَّ اَوْ اِخْوَانِهِنَّ اَوْ بَنِيْٓ اِخْوَانِهِنَّ اَوْ بَنِيْٓ اَخَوٰتِهِنَّ اَوْ نِسَاۤىِٕهِنَّ اَوْ مَا مَلَكَتْ اَيْمَانُهُنَّ اَوِ التَّابِعِيْنَ غَيْرِ اُولِى الْاِرْبَةِ مِنَ الرِّجَالِ اَوِ الطِّفْلِ الَّذِيْنَ لَمْ يَظْهَرُوْا عَلٰى عَوْرٰتِ النِّسَاۤءِ ۖوَلَا يَضْرِبْنَ بِاَرْجُلِهِنَّ لِيُعْلَمَ مَا يُخْفِيْنَ مِنْ زِيْنَتِهِنَّۗ وَتُوْبُوْٓا اِلَى اللّٰهِ جَمِيْعًا اَيُّهَ الْمُؤْمِنُوْنَ لَعَلَّكُمْ تُفْلِحُوْنَ",
            "32": "وَاَنْكِحُوا الْاَيَامٰى مِنْكُمْ وَالصّٰلِحِيْنَ مِنْ عِبَادِكُمْ وَاِمَاۤىِٕكُمْۗ اِنْ يَّكُوْنُوْا فُقَرَاۤءَ يُغْنِهِمُ اللّٰهُ مِنْ فَضْلِهٖۗ وَاللّٰهُ وَاسِعٌ عَلِيْمٌ ",
            "33": "وَلْيَسْتَعْفِفِ الَّذِيْنَ لَا يَجِدُوْنَ نِكَاحًا حَتّٰى يُغْنِيَهُمُ اللّٰهُ مِنْ فَضْلِهٖ ۗوَالَّذِيْنَ يَبْتَغُوْنَ الْكِتٰبَ مِمَّا مَلَكَتْ اَيْمَانُكُمْ فَكَاتِبُوْهُمْ اِنْ عَلِمْتُمْ فِيْهِمْ خَيْرًا وَّاٰتُوْهُمْ مِّنْ مَّالِ اللّٰهِ الَّذِيْٓ اٰتٰىكُمْ ۗوَلَا تُكْرِهُوْا فَتَيٰتِكُمْ عَلَى الْبِغَاۤءِ اِنْ اَرَدْنَ تَحَصُّنًا لِّتَبْتَغُوْا عَرَضَ الْحَيٰوةِ الدُّنْيَا ۗوَمَنْ يُّكْرِهْهُّنَّ فَاِنَّ اللّٰهَ مِنْۢ بَعْدِ اِكْرَاهِهِنَّ غَفُوْرٌ رَّحِيْمٌ",
            "34": "وَلَقَدْ اَنْزَلْنَآ اِلَيْكُمْ اٰيٰتٍ مُّبَيِّنٰتٍ وَّمَثَلًا مِّنَ الَّذِيْنَ خَلَوْا مِنْ قَبْلِكُمْ وَمَوْعِظَةً لِّلْمُتَّقِيْنَ ࣖ",
            "35": "۞ اَللّٰهُ نُوْرُ السَّمٰوٰتِ وَالْاَرْضِۗ مَثَلُ نُوْرِهٖ كَمِشْكٰوةٍ فِيْهَا مِصْبَاحٌۗ  اَلْمِصْبَاحُ فِيْ زُجَاجَةٍۗ  اَلزُّجَاجَةُ كَاَنَّهَا كَوْكَبٌ دُرِّيٌّ يُّوْقَدُ مِنْ شَجَرَةٍ مُّبٰرَكَةٍ زَيْتُوْنَةٍ لَّا شَرْقِيَّةٍ وَّلَا غَرْبِيَّةٍۙ يَّكَادُ زَيْتُهَا يُضِيْۤءُ وَلَوْ لَمْ تَمْسَسْهُ نَارٌۗ  نُوْرٌ عَلٰى نُوْرٍۗ يَهْدِى اللّٰهُ لِنُوْرِهٖ مَنْ يَّشَاۤءُۗ وَيَضْرِبُ اللّٰهُ الْاَمْثَالَ لِلنَّاسِۗ وَاللّٰهُ بِكُلِّ شَيْءٍ عَلِيْمٌ ۙ ",
            "36": "فِيْ بُيُوْتٍ اَذِنَ اللّٰهُ اَنْ تُرْفَعَ وَيُذْكَرَ فِيْهَا اسْمُهٗۙ يُسَبِّحُ لَهٗ فِيْهَا بِالْغُدُوِّ وَالْاٰصَالِ ۙ",
            "37": "رِجَالٌ لَّا تُلْهِيْهِمْ تِجَارَةٌ وَّلَا بَيْعٌ عَنْ ذِكْرِ اللّٰهِ وَاِقَامِ الصَّلٰوةِ وَاِيْتَاۤءِ الزَّكٰوةِ ۙيَخَافُوْنَ يَوْمًا تَتَقَلَّبُ فِيْهِ الْقُلُوْبُ وَالْاَبْصَارُ ۙ",
            "38": "لِيَجْزِيَهُمُ اللّٰهُ اَحْسَنَ مَا عَمِلُوْا وَيَزِيْدَهُمْ مِّنْ فَضْلِهٖۗ وَاللّٰهُ يَرْزُقُ مَنْ يَّشَاۤءُ بِغَيْرِ حِسَابٍ",
            "39": "وَالَّذِيْنَ كَفَرُوْٓا اَعْمَالُهُمْ كَسَرَابٍۢ بِقِيْعَةٍ يَّحْسَبُهُ الظَّمْاٰنُ مَاۤءًۗ حَتّٰٓى اِذَا جَاۤءَهٗ لَمْ يَجِدْهُ شَيْـًٔا وَّوَجَدَ اللّٰهَ عِنْدَهٗ فَوَفّٰىهُ حِسَابَهٗ ۗ وَاللّٰهُ سَرِيْعُ الْحِسَابِ ۙ",
            "40": "اَوْ كَظُلُمٰتٍ فِيْ بَحْرٍ لُّجِّيٍّ يَّغْشٰىهُ مَوْجٌ مِّنْ فَوْقِهٖ مَوْجٌ مِّنْ فَوْقِهٖ سَحَابٌۗ ظُلُمٰتٌۢ بَعْضُهَا فَوْقَ بَعْضٍۗ اِذَآ اَخْرَجَ يَدَهٗ لَمْ يَكَدْ يَرٰىهَاۗ وَمَنْ لَّمْ يَجْعَلِ اللّٰهُ لَهٗ نُوْرًا فَمَا لَهٗ مِنْ نُّوْرٍ ࣖ",
            "41": "اَلَمْ تَرَ اَنَّ اللّٰهَ يُسَبِّحُ لَهٗ مَنْ فِى السَّمٰوٰتِ وَالْاَرْضِ وَالطَّيْرُ صٰۤفّٰتٍۗ كُلٌّ قَدْ عَلِمَ صَلَاتَهٗ وَتَسْبِيْحَهٗۗ وَاللّٰهُ عَلِيْمٌۢ بِمَا يَفْعَلُوْنَ ",
            "42": "وَلِلّٰهِ مُلْكُ السَّمٰوٰتِ وَالْاَرْضِۚ وَاِلَى اللّٰهِ الْمَصِيْرُ",
            "43": "اَلَمْ تَرَ اَنَّ اللّٰهَ يُزْجِيْ سَحَابًا ثُمَّ يُؤَلِّفُ بَيْنَهٗ ثُمَّ يَجْعَلُهٗ رُكَامًا فَتَرَى الْوَدْقَ يَخْرُجُ مِنْ خِلٰلِهٖۚ وَيُنَزِّلُ مِنَ السَّمَاۤءِ مِنْ جِبَالٍ فِيْهَا مِنْۢ بَرَدٍ فَيُصِيْبُ بِهٖ مَنْ يَّشَاۤءُ وَيَصْرِفُهٗ عَنْ مَّنْ يَّشَاۤءُۗ يَكَادُ سَنَا بَرْقِهٖ يَذْهَبُ بِالْاَبْصَارِ ۗ",
            "44": "يُقَلِّبُ اللّٰهُ الَّيْلَ وَالنَّهَارَۗ اِنَّ فِيْ ذٰلِكَ لَعِبْرَةً لِّاُولِى الْاَبْصَارِ ",
            "45": "وَاللّٰهُ خَلَقَ كُلَّ دَاۤبَّةٍ مِّنْ مَّاۤءٍۚ فَمِنْهُمْ مَّنْ يَّمْشِيْ عَلٰى بَطْنِهٖۚ وَمِنْهُمْ مَّنْ يَّمْشِيْ عَلٰى رِجْلَيْنِۚ وَمِنْهُمْ مَّنْ يَّمْشِيْ عَلٰٓى اَرْبَعٍۗ يَخْلُقُ اللّٰهُ مَا يَشَاۤءُۗ اِنَّ اللّٰهَ عَلٰى كُلِّ شَيْءٍ قَدِيْرٌ",
            "46": "لَقَدْ اَنْزَلْنَآ اٰيٰتٍ مُّبَيِّنٰتٍۗ وَاللّٰهُ يَهْدِيْ مَنْ يَّشَاۤءُ اِلٰى صِرَاطٍ مُّسْتَقِيْمٍ ",
            "47": "وَيَقُوْلُوْنَ اٰمَنَّا بِاللّٰهِ وَبِالرَّسُوْلِ وَاَطَعْنَا ثُمَّ يَتَوَلّٰى فَرِيْقٌ مِّنْهُمْ مِّنْۢ بَعْدِ ذٰلِكَۗ وَمَآ اُولٰۤىِٕكَ بِالْمُؤْمِنِيْنَ",
            "48": "وَاِذَا دُعُوْٓا اِلَى اللّٰهِ وَرَسُوْلِهٖ لِيَحْكُمَ بَيْنَهُمْ اِذَا فَرِيْقٌ مِّنْهُمْ مُّعْرِضُوْنَ ",
            "49": "وَاِنْ يَّكُنْ لَّهُمُ الْحَقُّ يَأْتُوْٓا اِلَيْهِ مُذْعِنِيْنَ",
            "50": "اَفِيْ قُلُوْبِهِمْ مَّرَضٌ اَمِ ارْتَابُوْٓا اَمْ يَخَافُوْنَ اَنْ يَّحِيْفَ اللّٰهُ عَلَيْهِمْ وَرَسُوْلُهٗ ۗبَلْ اُولٰۤىِٕكَ هُمُ الظّٰلِمُوْنَ ࣖ",
            "51": "اِنَّمَا كَانَ قَوْلَ الْمُؤْمِنِيْنَ اِذَا دُعُوْٓا اِلَى اللّٰهِ وَرَسُوْلِهٖ لِيَحْكُمَ بَيْنَهُمْ اَنْ يَّقُوْلُوْا سَمِعْنَا وَاَطَعْنَاۗ وَاُولٰۤىِٕكَ هُمُ الْمُفْلِحُوْنَ ",
            "52": "وَمَنْ يُّطِعِ اللّٰهَ وَرَسُوْلَهٗ وَيَخْشَ اللّٰهَ وَيَتَّقْهِ فَاُولٰۤىِٕكَ هُمُ الْفَاۤىِٕزُوْنَ",
            "53": "۞ وَاَقْسَمُوْا بِاللّٰهِ جَهْدَ اَيْمَانِهِمْ لَىِٕنْ اَمَرْتَهُمْ لَيَخْرُجُنَّۗ قُلْ لَّا تُقْسِمُوْاۚ طَاعَةٌ مَّعْرُوْفَةٌ  ۗاِنَّ اللّٰهَ خَبِيْرٌۢ بِمَا تَعْمَلُوْنَ",
            "54": "قُلْ اَطِيْعُوا اللّٰهَ وَاَطِيْعُوا الرَّسُوْلَۚ فَاِنْ تَوَلَّوْا فَاِنَّمَا عَلَيْهِ مَا حُمِّلَ وَعَلَيْكُمْ مَّا حُمِّلْتُمْۗ وَاِنْ تُطِيْعُوْهُ تَهْتَدُوْاۗ وَمَا عَلَى الرَّسُوْلِ اِلَّا الْبَلٰغُ الْمُبِيْنُ ",
            "55": "وَعَدَ اللّٰهُ الَّذِيْنَ اٰمَنُوْا مِنْكُمْ وَعَمِلُوا الصّٰلِحٰتِ لَيَسْتَخْلِفَنَّهُمْ فِى الْاَرْضِ كَمَا اسْتَخْلَفَ الَّذِيْنَ مِنْ قَبْلِهِمْۖ وَلَيُمَكِّنَنَّ لَهُمْ دِيْنَهُمُ الَّذِى ارْتَضٰى لَهُمْ وَلَيُبَدِّلَنَّهُمْ مِّنْۢ بَعْدِ خَوْفِهِمْ اَمْنًاۗ يَعْبُدُوْنَنِيْ لَا يُشْرِكُوْنَ بِيْ شَيْـًٔاۗ وَمَنْ كَفَرَ بَعْدَ ذٰلِكَ فَاُولٰۤىِٕكَ هُمُ الْفٰسِقُوْنَ",
            "56": "وَاَقِيْمُوا الصَّلٰوةَ وَاٰتُوا الزَّكٰوةَ وَاَطِيْعُوا الرَّسُوْلَ لَعَلَّكُمْ تُرْحَمُوْنَ",
            "57": "لَا تَحْسَبَنَّ الَّذِيْنَ كَفَرُوْا مُعْجِزِيْنَ فِى الْاَرْضِۚ وَمَأْوٰىهُمُ النَّارُۗ وَلَبِئْسَ الْمَصِيْرُ ࣖ",
            "58": "يٰٓاَيُّهَا الَّذِيْنَ اٰمَنُوْا لِيَسْتَأْذِنْكُمُ الَّذِيْنَ مَلَكَتْ اَيْمَانُكُمْ وَالَّذِيْنَ لَمْ يَبْلُغُوا الْحُلُمَ مِنْكُمْ ثَلٰثَ مَرّٰتٍۗ مِنْ قَبْلِ صَلٰوةِ الْفَجْرِ وَحِيْنَ تَضَعُوْنَ ثِيَابَكُمْ مِّنَ الظَّهِيْرَةِ وَمِنْۢ بَعْدِ صَلٰوةِ الْعِشَاۤءِۗ ثَلٰثُ عَوْرٰتٍ لَّكُمْۗ  لَيْسَ عَلَيْكُمْ وَلَا عَلَيْهِمْ جُنَاحٌۢ بَعْدَهُنَّۗ طَوَّافُوْنَ عَلَيْكُمْ بَعْضُكُمْ عَلٰى بَعْضٍۗ  كَذٰلِكَ يُبَيِّنُ اللّٰهُ لَكُمُ الْاٰيٰتِۗ وَاللّٰهُ عَلِيْمٌ حَكِيْمٌ",
            "59": "وَاِذَا بَلَغَ الْاَطْفَالُ مِنْكُمُ الْحُلُمَ فَلْيَسْتَأْذِنُوْا كَمَا اسْتَأْذَنَ الَّذِيْنَ مِنْ قَبْلِهِمْۗ  كَذٰلِكَ يُبَيِّنُ اللّٰهُ لَكُمْ اٰيٰتِهٖۗ وَاللّٰهُ عَلِيْمٌ حَكِيْمٌ ",
            "60": "وَالْقَوَاعِدُ مِنَ النِّسَاۤءِ الّٰتِيْ لَا يَرْجُوْنَ نِكَاحًا فَلَيْسَ عَلَيْهِنَّ جُنَاحٌ اَنْ يَّضَعْنَ ثِيَابَهُنَّ غَيْرَ مُتَبَرِّجٰتٍۢ بِزِيْنَةٍۗ وَاَنْ يَّسْتَعْفِفْنَ خَيْرٌ لَّهُنَّۗ وَاللّٰهُ سَمِيْعٌ عَلِيْمٌ ",
            "61": "لَيْسَ عَلَى الْاَعْمٰى حَرَجٌ وَّلَا عَلَى الْاَعْرَجِ حَرَجٌ وَّلَا عَلَى الْمَرِيْضِ حَرَجٌ وَّلَا عَلٰٓى اَنْفُسِكُمْ اَنْ تَأْكُلُوْا مِنْۢ بُيُوْتِكُمْ اَوْ بُيُوْتِ اٰبَاۤىِٕكُمْ اَوْ بُيُوْتِ اُمَّهٰتِكُمْ اَوْ بُيُوْتِ اِخْوَانِكُمْ اَوْ بُيُوْتِ اَخَوٰتِكُمْ اَوْ بُيُوْتِ اَعْمَامِكُمْ اَوْ بُيُوْتِ عَمّٰتِكُمْ اَوْ بُيُوْتِ اَخْوَالِكُمْ اَوْ بُيُوْتِ خٰلٰتِكُمْ اَوْ مَا مَلَكْتُمْ مَّفَاتِحَهٗٓ اَوْ صَدِيْقِكُمْۗ  لَيْسَ عَلَيْكُمْ جُنَاحٌ اَنْ تَأْكُلُوْا جَمِيْعًا اَوْ اَشْتَاتًاۗ فَاِذَا دَخَلْتُمْ بُيُوْتًا فَسَلِّمُوْا عَلٰٓى اَنْفُسِكُمْ تَحِيَّةً مِّنْ عِنْدِ اللّٰهِ مُبٰرَكَةً طَيِّبَةً ۗ كَذٰلِكَ يُبَيِّنُ اللّٰهُ لَكُمُ الْاٰيٰتِ لَعَلَّكُمْ تَعْقِلُوْنَ ࣖ",
            "62": "اِنَّمَا الْمُؤْمِنُوْنَ الَّذِيْنَ اٰمَنُوْا بِاللّٰهِ وَرَسُوْلِهٖ وَاِذَا كَانُوْا مَعَهٗ عَلٰٓى اَمْرٍ جَامِعٍ لَّمْ يَذْهَبُوْا حَتّٰى يَسْتَأْذِنُوْهُۗ اِنَّ الَّذِيْنَ يَسْتَأْذِنُوْنَكَ اُولٰۤىِٕكَ الَّذِيْنَ يُؤْمِنُوْنَ بِاللّٰهِ وَرَسُوْلِهٖۚ فَاِذَا اسْتَأْذَنُوْكَ لِبَعْضِ شَأْنِهِمْ فَأْذَنْ لِّمَنْ شِئْتَ مِنْهُمْ وَاسْتَغْفِرْ لَهُمُ اللّٰهَ ۗاِنَّ اللّٰهَ غَفُوْرٌ رَّحِيْمٌ",
            "63": "لَا تَجْعَلُوْا دُعَاۤءَ الرَّسُوْلِ بَيْنَكُمْ كَدُعَاۤءِ بَعْضِكُمْ بَعْضًاۗ قَدْ يَعْلَمُ اللّٰهُ الَّذِيْنَ يَتَسَلَّلُوْنَ مِنْكُمْ لِوَاذًاۚ فَلْيَحْذَرِ الَّذِيْنَ يُخَالِفُوْنَ عَنْ اَمْرِهٖٓ اَنْ تُصِيْبَهُمْ فِتْنَةٌ اَوْ يُصِيْبَهُمْ عَذَابٌ اَلِيْمٌ ",
            "64": "اَلَآ اِنَّ لِلّٰهِ مَا فِى السَّمٰوٰتِ وَالْاَرْضِۗ قَدْ يَعْلَمُ مَآ اَنْتُمْ عَلَيْهِۗ وَيَوْمَ يُرْجَعُوْنَ اِلَيْهِ فَيُنَبِّئُهُمْ بِمَا عَمِلُوْاۗ وَاللّٰهُ بِكُلِّ شَيْءٍ عَلِيْمٌ ࣖ"
        },
        "translations": {
            "id": {
                "name": "Sahaya",
                "text": {
                    "1": "Ini in surah (sin Quran amu in landu’ in kabasaran), amu in piaturun Namuh (kaniyu in mga kahukum-hukuman - halal iban haram) iban piarduh Namuh (kaniyu hipatunay) iban piaturun in mga ayat (tandah manandah) matarrang hasupaya kamu kapatumtuman.",
                    "2": "(Dain ha mga siara’ iban hipatunay kaniyu) In babai nag-zina iban sin usug nag-zina lastiguha niyu in tiap dain kanila hanggatus lastiguh (mang in tiap dain kanila way bana atawa asawa), iban ayaw kamu makawa’ sin kaulung niyu ha (pagtunay sin sara’ iban) agama sin Allah mang kamu sabunnal magparatsaya pa Allah iban pa adlaw akhirat! Iban pasaksi’a niyu in tumpukan mahajjana’ dain mga Muslimeen (hasupaya in katan fasiq iban baldusa lumuga iban mamintang!).",
                    "3": "In usug nag-zina dih umasawa hingga babai bal-zina (biyah kaniya) atawa baba-i mushrik. (damikyan) In babai nag-zina dih mana hingga usug bal-zina (biyah kaniya) atawa usug mushrik. Iban hiaram (in zina) pa mga sila Mumineen nagpaparatsaya(karnah in mga kakahinangan bihaini bukun tanda’ sin pag-iman sabunnal)!.",
                    "4": "(In tungbas) sin sila nanukud nukud pa mga kababaihan way bana iban way kiatatamakan (sin tuhuma pag-zina) ubus ampa wala sila nakapagua’ upat saksi’ adil (amu in nakakita samata-mata), na lastiguha niyu sila (amu in nanukud nukud) kawaluwan lastiguh!, iban (liuh dain han) ayaw nakamu tumayma’ sin shahadah nila magbalik! (Pa hukuman sin Allah) Sila na yan in fasiq (baldusa amu in nakaguwa’ na dain ha pagmabuga’ pa Allah iban dih na dumayaw)!",
                    "5": "Hingga in mga sila nakapagtawbat puas yattu (iban nagsusun dain ha mga pardusahan nahinang nila) iban nag ammal na saleh. Sabunnal in Allah in Mangangampun (hisiyu in magtawbat Kaniya) iban Baing Ulungun!",
                    "6": "Hisiyu in nagtuhuma pa mga asawa nila (atawa pa mga bana nila) iban way upat saksi’ hingga in ginhawa baran niya, na pasapaha in dain kanila pa Allah (ha alupan sin Qadi) upat sapah (ganti’ sin upat saksi’) – na in siya dain ha mga naghimumungan bunnal, (ubus) . . .",
                    "7": "In hika-lima sapah niya in la’natun siya sin Allah mang in siya dain ha mga naghimumungan puting.",
                    "8": "Iban matanak na in pagsiksa kaniya (amu in tiluun sin batu sampay mapatay), mang siya (in asawa niya) sumapah pa Allah upat sapah na in bana niya dain ha mga naghimumungan puting!",
                    "9": "In hika-lima sapah niya in pagmurkaan siya sin Allah mang in bana niya dain ha mga naghimumungan bunnal!",
                    "10": "Mang sadja bukun dain ha panghurmat iban rahmat sin Allah kaniyu (malugay nakamu nabinsana’ buat malaingkan) Allah Mangangampun iban Sangat in Hikmat",
                    "11": "Sabunnal in mga sila nagtuhuma (pa Aisha RAA asawa sin Nab SAW) dain ha lawman niyu, wala niyu nahimangkan in yattu mangi’ buat in yattu nabilang niyu kiarayaw kaniyu. In tiap dain kanila magparuntungan dain ha pardusahan nila, ampa in mga sila nakalandu in pardusahan nila, siksa’ salaggu-laggu’ in jumatuh kanila!",
                    "12": "Maytah way nakapaghuna-huna’ marayaw pa pagkahi nila, in mga sila nagparatsaya dain ha mga kausugan iban kababaihan, ha waktu diungug nila mayan (in tuhuma pa ahli sin Rasul SAW!) iban (wala nila magtuy pianghimuting iban) imiyan (pa mga nagbissara): “In (bissara niyu) yan matarrang puting (way kasabunnalan niya)!”",
                    "13": "Maytah wala sila (in mga nanukud-nukud nagnamimah) nakapagua upat saksi? Ampa mang sila dih makagua upat saksi, pa hadarat sin Allah, sila na yattu in nagputing!.",
                    "14": "Mang sadja bukun dain ha panghurmat sin Allah iban kaulung Niya kaniyu di ha dunya iban ha akhirat, tantu siksa’ dakula na in jimatuh kaniyu karnah sin nabissara niyu way kabunnalan! . . .",
                    "15": "Ha waktu in piagpamahalayak niyu sin dila niyu iban biissara niyu sin simud niyu (in namimah) sin way pangingat (iban napariksa) niyu. Bilang niyu in yattu (parakala maluhay) maaslag, sa’ (wala niyu mahimangkan) in yattu, mang pa hadarat sin Allah, salaggu-laggu’ na pardusahan!",
                    "16": "Maytah way niyu, ha waktu diungug niyu (in tuhuma mangi), piamung (pa mga sila nagputing): “Way kapatut namuh magbissara (iban magpasampay pa kaibanan) sin bihan (bissara)!” (iban in mamung kamu damikyan:) Subhanaka (Ya Allah!, suchi-un namuh in pangdungug namuh dain ha bihan suy suy tungud pa asawa sin Rasul SAW!) In yan kaputingan (iban pardusahan) salaggu laggu!”",
                    "17": "Piatumtuman na kamu sin Allah (sin sarayaw-rayaw nasihat iban biandahan) - in dih niyu na balikan in bihaini (kakahinangan) salaama-lama, mang in kamu tuud sabunnal magparatsaya (iban masalamat dain ha siksa Niya!).",
                    "18": "Iban piasawah na kaniyu in ayat (tanda-mananda’ manunjuki pa pangaddatan marayaw amu in subay agaran niyu)! Allah in Labi Maka-ingat (sin hikarayaw pa mga ipun Niya) iban Sangat in Hikmat (sin sara’ Niya)!",
                    "19": "Sabunnal in mga sila makuyag magpasaplag sin kangi’an (pag-zina iban pagmasiat) ha lawman sin mga bal-iman, azab sasakit-sakit in jumatuh kanila di ha dunya (karnah sin akibbat Hudud) iban (siksa sin narkah jahannam) ha (adlaw) akhirat. Allah in Maka-ingat (sin tiatapuk sin mga tau baldusa ) iban in kamu dih niyu (in yattu) kaingatan!",
                    "20": "Mang sadja bukun dain ha panghurmat sin Allah (pa mga ipun Niya) iban Rahmat niya kaniyu (malugay nakamu siiksa’ Niya). (Buat malaingkan) In Allah, Tuhan Maha-nunut iban Makasi-malasa!",
                    "21": "Ya, kamu nagpaparatsaya, ayaw kamu magad ha dan sin Shaytan (amu in pialingkat niya ha pangatud niyu)! Hisiyu in magad ha dan sin Shaytan (tantuh malaung niya na sadja kamu iban) daakun pa hinang mangi’ iban kakahinangan munkar! Mang sadja bukun dain ha panghurmat sin Allah iban Rahmat Niya kaniyu (tumayma’ sin pagtawbat dain ha lummi’ sin pardusahan niyu), way na suchi dain kaniyu misan hambuuk salaama-lama! Buat malaingkan (dain ha Rahmat Niya) Allah in magsuchi’ sin hisiyu in kiahandakan Niya suchi’un. Allah in Labi Makarungug (sin himumungan niyu) iban Labi Maka-ingat (sin kahalan niyu).!",
                    "22": "Subay dih sumapah in nahurmat dain kaniyu iban awn kakayahan magnafaqah (pa mga miskin) - in (umiyan) dih na tuud siya huminang karayawan karnah Allah pa mga lasiya’ nila iban pa mga Muhajireen (sabab in yattu mabilang dusa mang niyu hinangun)!. Buat kaulungi niyu sila iban lasaha niyu sila! Unu dih ka kamu mabayah ma-apun sin Allah (ha hantang biyah pagma-ap niyu pa mga nakarusa kaniyu!). Sabunnal Allah in Mangangampun iban Baing Kasihun!",
                    "23": "Sabunnal in mga sila nanuhuma pa mga kababaihan way bana iban way kiatatamakan (sin tuhuma pag-zina) iban namamaratsaya - amu in (mga kababaihan) i-isbat nila marayaw in kamaruan iban kasuchi’an sin pangatayan nila – (in nagtuhuma yan) sila na yattu in lia’nat (sin Allah iban nakaguwa’ dain ha Rahmat Niya) di ha dunya, iban ha adlaw akhirat siksa’ dakula in jumatuh kanila!",
                    "24": "Ha adlaw (Qiyamat) mang sumaksi na kanila in mga dila nila, in mga lima nila, iban in mga siki nila sin nahinang nila!",
                    "25": "Adlaw yan, tungbasan na sila sin (Allah s) in nahinang nila, sin tungbas adil - jukup way kulang – iban lumahil na kanila na in Allah in mattan matarrang (bukun zalim pa mga ipun Niya)!",
                    "26": "(In sunnat iban aturan sin Allah pa mga ipun Niya) In babai malummi’ in kakahinangan (in tuup niya) pa usug malummi’ in kakahinangan, damikyan in usug malummi’ in kakahinangan (in tuup niya) pa babai malummi’ in kakahinangan. In babai marayaw (in tuup niya) pa usug marayaw, damikyan in usug marayaw (in tuup niya) pa babai marayaw (ha tungud ini - in Aisha RAA, amu tiuhuma nila, babai labi marayaw dain kanila karnah sin pagtuup niya pa Rasul SAW amu in sarayaw-rayaw dain ha katan piapanjari!). Sila na yan in (nahurmat sin Allah sin sataas-taas panghurmat amu in) malayu’ (in parsifatan) dain ha mga tau nabissara nila (tuhuma!). Kamaapan (dain ha pardusahan) in tungbas nila iban rizziki maha mura!",
                    "27": "Ya, kamu nagpaparatsaya! Ayaw kamu sumud pa kabayan bukun bay niyu, hingga in nakapangayu’ kamu izin dain ha tagdapu iban nakasalam kamu pa mga ahli niya! In yattu labi afdal kaniyu (dain ha sumud na sadja kamu biyah sin pangaddatan niyu ha Jahiliyah!) hasupaya kamu kapatumtuman!",
                    "28": "Mang way kabaakan niyu tau halawm sin bay (mag-izin kaniyu), na (sabar kamu iban) ayaw kamu sumud sampay in pasurun kamu! (karnah in bay - kamaruan “Sanctity” atawa Awrat, dih makajari ukabun ha way izin sin ahli niya!). Ampa mang kamu biyaytaan (sin ahli) pabalikun, balik kamu (iban ayaw kamu manglugus). Karnah (kalu-kalu awn ujur nila in dih kamu ma-alup, ha tungud yattu) labi (mahantap iban) suchi pa ginhawa baran niyu (in magbalik kamu!). Allah in Maka-ingat sin kakahinangan niyu!",
                    "29": "Way pardusahan kaniyu (iban kaluman) in sumud kamu ha way izin pa mga kabayan bukun paghula’an amu in awn munfaat kaniyu (biyah sin mga tampat paghali-halihan atawa pagsilungan atawa tampat para ha mahajjana’ (public). Allah in makaingat sin (maksud niyu pa marayaw atawa pa mangi’ amu in doon daka) pialahil niyu iban tiatapuk niyu!",
                    "30": "Pamungan pa mga sila nagpaparatsaya (amu in miamagad kaimu Ya, Mohammad) in tagha’an nila in pangatud nila (pa mga kababaihan bukun nila kaharus) iban (pamungan kanila in) ayaran nila in mga awrat nila (dain ha pagpalahil iban dain ha pardusahan zina). In yattu labi suchi kanila (dain ha katamakan sila sin pagkutu’ kutu’ mangi sin manusiya iban labi afdal ha paghalli’ makahinang sila pardusahan!). Allah in Naka-jajagah (iban naka-iingat) sin kakahinangan niyu!",
                    "31": "(Damikyan) Pamungan pa mga sila nagpaparatsaya dain ha kababaihan in tagha’an nila in pangatud nila (pa mga kausugan) iban ayaran nila in awrat nila. Iban hitapuk nila in (parte sin baran bubutangan sin) pangari-ari nila (pa mga kausugan bukun nila kaharus) hingga in (parte asal) lahil (biyah sin mata iban lima amu in bukun pagtu-uran hipalahil iban bukun karnah pag-fitna!). Iban tirungan nila in uu nila sampay pa dagha nila! Iban ayaw nila hipalahil in (parte sin baran bubutangan sin) pangari-ngari nila hingga pa mga bana nila iban pa mga ama nila; atawa pa mga ama sin bana nila; atawa pa mga anak nila usug atawa anak sin bana nila; atawa taimanghud nila usug; atawa anakun usug dain ha taimanghud nila usug; atawa anakun nila usug dain ha taimanghud nila babai; atawa pa mga (pagkahi nila) Muslimat (bukun Mushrika lamud na in babai Yahudi atawa Nasrani); atawa pa mga kababaihan piagmilikan sin tuu lima nila (iipun nila); atawa pa mga dadaraakun (ipatan) nila usug malaas na (amu in way na nafsu) atawa pa mga bata-bata usug amu in way pa nafsu nila pa mga babai. Iban ayaw nila hitindag in mga siki nila pa lupa hasupaya katilasan (sin mga kausugan) in tiatapuk pangari-ngari nila (amu in makadihil shahwat). Iban pagtawbat kamu pa Allah katan, Ya kamu, nagpaparatsaya (dain ha mga pardusahan niyu iban agad kamu pa daakan sin Tuhan niyu) hasupaya kamu magparuntungan!",
                    "32": "Asawaha (atawa banaha) niyu in mga kababaihan (way pa bana) iban kausugan (way pa asawa) dain kaniyu iban asawah (atawa banaha) niyu in mga nag-a-aagama iban sanittiya dain ha mga ipun niyu (babai atawa usug)! Mang sila miskin way kagaus (subay in yattu dih mahinang parsababan in dih sila mag-asawah atawa magbana). (Kiajanjia-an) Rizzikian sila sin Allah dain ha kalabbiyan Niya. Allah in Tagka-gaus (pa ipun Niya) iban Maka-ingat sin kahalan nila)!",
                    "33": "Patahana dain ha shahwat in mga sila wala pa nakabaak kagaus ha pag-asawa (biyah sin mahar atawa pagnafaqah) sampay (dumatung in waktu) paluhayun kanila sin Allah (in pag asawa) dain ha kalabbiyan Niya. Ampa in mga sila nangayu’ kasulatan dain ha mga (iipun niyu kababaihan amu in) kiamimilikan sin tuu lima niyu (hasupaya ma-mahardika sila puas tungbas sien hibayad nila kaniyu), na dihili niyu sila sin kasulatan (piangayu’ nila) mang maganta’ niyu in yattu hikarayaw kanila! Iban bahagii (niyu) sila dain ha mga pangalta’ sin Allah kia-anughara kaniyu, iban ayaw niyu lugusa in mga ipun niyu babai papa-hinangun sin hinang mangi (zina), mang in kabayaan nila baugbugan in kamaruan nila, amu in hasupaya sadja kamu maka-sien (dain ha sabab nila) sin pag-alta ha dunya!. Ampa hisiyu in manglugus kanila (pa hinang bihaini), in Allah sabunnal Baing Ampunun (pa mga kababaihan nakahinang) - puas sila nalugus - iban Baing Kasihun!",
                    "34": "Sabunnal piaturun Namuh kaniyu (Ya, kamu nagpaparatsaya!) in ayat matarrang (tungud pa katan parakala amu in hajatun niyu tungud pa pag-agama, pangaddatan mulliyah iban kahukum-hukuman) iban (diihilan Namuh kamu) pamintangan sin (kawman) limabay nakauna dain kaniyu (hasupaya dih niyu singuran in kakahinangan nila)! In yan wasiat (Namuh) pa mga nagpaparatsaya (sabunnal)!",
                    "35": "Allah in sahaya sin (katan piapanjari ha taas sin) langit (dain ha mga bituun nag-sasahaya) iban (sahaya sin) lupa (dain ha mga kasa’sara-an Niya). In hantang sin (hidayat) sahaya Niya (pa pangatayan sin bal-iman) biyah sin sahaya sin palitaan awn kayu, in kayu halawm sin kassa, in kassa biyah hantang mga bituun nag-iinggat, siyu-an (in kayu niya) dain ha niug kahuy zaitun hurnmat, bukun (in sahaya niya ha) subangan (amu in tumajalli sadja ha waktu maina-at) iban bukun ha sadlupan (amu in tumajalli sadja ha waktu mahapun - buat malaingkan in sahaya niya tattap). Nakawa in lana niya dain ha lana sin zaitun, amu in itungan sumahaya na misan wala pa dimaraggut in kayu pa lana niya. Sahaya ha taas sin sahaya (lipat mang lipat)! Bihan mang in Allah manghidayati pa hisiyu in kiahandakan niya hidayatan. Allah in mangdihili mataqaddam pa manusiya, iban Allah in Maka-ingat sin katan!.",
                    "36": "(in hantang sin sahaya hidayat halawm pangatayan sin bal-iman biyah tampat) Ha mga kamasjid-masjiran amu in naraak sin Allah hipabangun (suchi’un iban hurmatun), doon han in Ngan sin Allah tiutumtum (ha pagduwaahan, ha pagbassa sin Quran, iban ha pagtuntut sin ilmu Niya), doon han piujjih niyu Siya (halawm sin sambahayang niyu) ha waktu sin mainaat iban ha mga waktu sin mahapun iban duum.",
                    "37": "(Amu in halawm sin kamasjiran) Mga kausugan dih masasat (sin lingkat sin pagdunya ) dain ha pag-tumtum (iban pagtaat) nila pa Allah, damikyan (dih masasat) sin pag-usaha-usaha nila iban pagdagang-dagang nila dain ha pagtunay nila sin sambahayang nila, atawa dain ha pagdihil nila sin zakat nila. In kabuga’an nila adlaw mang in mga pangatayan iban in mga mata (sin manusiya) mapinda na in kahalan (karnah sin sigpit ha adlaw pag hisab).",
                    "38": "Hasupaya sila tungbasan sin Allah karnah sin kakahinangan nila marayaw, iban ganapan pa dain ha kalabbiyan sin Allah. Allah in mangrizziki’ hisiyu in kiahandakan Niya rizziki’an sin dih nila mahimangkan!",
                    "39": "Pa mga sila dih magparatsaya pa Allah, in kakahinangan nila biyah da sapantun pangatud sin hambuuk tau iyu-uhaw ha patagan waktu adlaw mapasu’. In ha pamikil niya tubig (in kiita niya), hingga makaratung siya iban way kabaakan niya unu mang unu. Sumagawa’ kabaakan niya in Allah iban in siya tumungbas kaniya (sin narkah jahannam). Sabunnal masapat in Allah tumungbas iban maghisab!.",
                    "40": "Atawa (in kahalan sin mga sila dih magparatsaya) biyah katigidluman ha katiluagan sin karagatan, kiatatabunan sin alun ha taasan niya alun, iban kiatatabunan pa taasan niya sin ghabun nangingitun sin andum. Mang hi hibuklad niya in lima niya dih niya itungan kakitaan in lima niya sin lindum. Hisiyu in way kianugharaan sin Allah sahaya tantu way na sahaya niya salama salama.",
                    "41": "Unu wala mu ka kaingatan (Ya, kamu bal-akkal), Allah in siumbah iban piujjih (sin katan) ha taas sin langit iban sin lupa? iban siumbah sin mga manuk-manuk (limulupad ha taasan hangin) iban pikpik niya nabubuklad? In tiap dain kanila, Allah in naka-iingat sin pag-sumbah nila iban pagtasbih nila, (sumagawa dih niyu yattu kapahaman karnah) Allah in Maka-ingat sin hinang nila!",
                    "42": "Allah in tagmilik sin katan ha taas langit iban sin lupa, iban mattu Kaniya in uwian sin katan!",
                    "43": "Unu wala mu ka kaingatan na, Allah (Maha Basar iban Qudrat Kawasa) in nang dahi sin ghabun pa tampat kiahandak Niya? Ubus ampa niya piaghambuuk puas sila nakakanat? ampa Niya biangkat-bangkat (sampay dimakmul), ubus (puas dain dittu) kakitaan niyu na in ulan magkahulug dain ha uut niya. Iban Siya in nagpaturun sin ulan-batu ha taas sin langit biyah kaburan - kuddanan (sin kamudaratan niya) in hisiyu in kiahandakan niya kuddanan (pa ginhawa baran sin ipun Niya atawa pa mga pananum nila), iban maka-anib hisiyu kiahandakan niya aniban. Itungan in sawah sin kilat hikabutah sin pangatud nila!",
                    "44": "Allah in parsababan sin pagpinda-pinda sin dum iban adlaw. Sabunal in mga hakikat yan, mataqaddam pa mga sila nananali’!",
                    "45": "(Dain ha Qudarat Kawasa Niya) Allah in nagpapanjari sin katan (ginisan) binatang dain ha tubig, awn na in dain kanila nagpapananap (biyah sin has), iban awn na in dain kanila in miamanaw ha dua siki (biyah sin mga manuk-manuk), awn na in ha upat siki (biyah sin mga hayup bahima).",
                    "46": "Sabunnal piaturun Namuh in ayat (sin Quran tanda-mananda’ iban kadalil-dalilan) matarrang (manghidayat kaniyu pa kasabunnalan iban pa karayawan). Allah in manghidayati hisiyu in kiahandakan Niya hidayatan pa dan (agama) mabuntul!",
                    "47": "Laung (sin mga munafiq amu in nasasakit in pangatayan nila): “In kami nagparatsaya iban nagtaat na pa Allah iban pa Rasul Niya!” Ubus mayan in tumpukan dain kanila nanghimuting da puas yattu. In sila yan wala nagparatsaya! (karnah in pag-iman subay awn pagredah pa hukuman sin Allah iban Rasul Niya!",
                    "48": "Ampa mang sila tawagun pa (sara’ sin) Allah iban sin Rasul Niya magpahukum ha antara nila, ampa na in tumpukan dain kanila miig dih magad. (Biyaddiin in kaagi nila magparatsaya ubus way pagredah nila pa hukuman sin Allah iban Rasul Niya?).",
                    "49": "Ampa mang sila tawagun pa (sara’ sin) Allah iban sin Rasul Niya magpahukum ha antara nila, ampa na in tumpukan dain kanila miig dih magad. (Biyaddiin in kaagi nila magparatsaya ubus way pagredah nila pa hukuman sin Allah iban Rasul Niya?).",
                    "50": "Unu awn ka halawm sin pangatayan nila sakit (sin pagnifaq) - atawakan pagduwa-duwa (ha pag-nabi sin Rasul SAW), atawa awn kahanggaw nila mazalim sila sin Allah iban sin Rasul Niya? Buat malaingkan sila in zalim sabunnal (ha kaagi nila magmatugas iban dih magad!).",
                    "51": "(Sa’ subay mang agad-agarun) in hipamung sin bal-iman sabunnal mang sila tawagun pa (hukuman sin) Allah iban Rasul Niya, in sukup umiyan sila: “Diungug namuh (na in panawagtawag) iban mag taat kami!”.",
                    "52": "Hisiyu in nagtaat pa (pardaakan sin) Allah iban pa Rasul Niya iban nagmabuga pa Allah (mang sila makadusa) iban naghalli dain ha pianglangan Niya, sila na yattu in sabunnal nagparuntungan!",
                    "53": "(atasan) Sumapah sila pa Allah sin sapah matu-tuud, mang mu sila daakun gumuwa’ (dain ha mga kabaayan nila magad kaimu mag-jihad karnah Allah!). Pamungan kanila (Ya, Mohammad): “Ayaw nakamu sumapah! In pagtaat-taat niyu yan ma’lum (way ra kasabunnalan niya!)”. Sabunnal Allah in makaingat sin mga kakahinangan niyu!",
                    "54": "Pamunga kanila (Ya, Mohammad)!: Pagtaat kamu (sabunnal) pa Allah iban pa Rasul Niya! Ampa mang kamu tumaykud (dih magad ha pardaakan niya), sukup na kaniya in mangdahi (sin kawajiban niya mag-pasampay sin risalah) iban sukup kaniyu in kawajiban niyu (dumungug iban magtaat kaniya!). Ampa mang kamu magtaat (ha pardaakan niya na sabunnal) kamu ra kiahidayatan! Way ha kawajiban sin Rasul SAW hingga in magpasampay (sin daakan sin Allah, bukun manglugus sin pag-iman pa pangatayan sin manusiya!).",
                    "55": "Jianji’an sin Allah in mga nagpaparatsaya (sabunnal) iban nag-aammal saleh dain kaniyu sin panghangla’ magkawasa mag-amulahi di ha dunya biyah sin pagkawasa mag-amulahi sin kawman (bal-iman) nakauna dain kaniyu, hasupaya tumajalli iban lumanyut in agama nila (agama Islam) amu in kiapagredah (sin Allah) kanila, iban mapinda (in hal nila) puas sin hal halawm kabuga pa hal kasalamatan (iban kasajahedrataan)! (sila amu in) Simumbah Kaku iban wala nanglimbang Kaku unu mang unu nagshirik. Ampa hisiyu in nagkufur (iban wala nagsukur Kaku) puas (dain ha mga ne’mat) ini, sila na yattu in mga fasiq (baldusa nakaguwa dain ha pagtaat)!",
                    "56": "Pag-patindug kamu (ya, kamu bal-iman) sin sambahayang (amu in fiardu’ kaniyu) iban tunaya niyu in mamahagi zakat (pa mga miskin iban balhajat) iban pag-taat kamu pa Rasul SAW (ha katan pardaakan niya) hasupaya kamu kaulungan (iban makadawhat sin Rahmat sin Allah)!",
                    "57": "Ayaw mu bilanga (ya, Mohammad) in mga sila nagkafir (amu in nagmatugas iban nanghimuting kaimu) awn pa paguyan nila di ha dunya! (in sila katan halawm kumpulan sin lima sin Allah!). Ha narkah jahannam in paghula-hula’an nila, iban (amu na yattu in) sangi-ngi’ uwian nila!",
                    "58": "Ya, kamu nagpaparatsaya! papangayu-a niyu izin kaniyu in mga kiamimilikan sin tuu lima niyu iban sin sila wala pa imakil baligh dain (ha mga ipatan niyu usug atawa babai) ha (3) tu waktu: (ha waktu) way pa in sambahayang subuh; waktu mang hibutang niyu in tamungun niyu - waktu mataas suga (amu in waktu paghali-hali niyu) iban waktu puas sambahayang iisa! In 3 waktu ini waktu privacy niyu! Liuh dain ha mga waktu yan way ngi’ atawa pardusahan in magsuud gua’ kamu iban mag-asikasu ha antara niyu! Bihan in kaagi sin Allah maglilay magpasawah sin ayat (hukuman tungud pa pagpangayuh izin). Allah in Maka-ingat iban Sangat in hikmat!",
                    "59": "Ampa mang umakil baligh na in mga anak dain kaniyu, na (hindu’i niyu sila sin pangaddatan Islam in) papangayu’a niyu sila izin (ha tiap waktu) biyah sin pagpangayu’ sin sila akil baligh dain kanila. Bihan in Allah maglilay sin ayat (hukuman Niya kaniyu). Allah in Maka-ingat iban Sangat in Hikmat!",
                    "60": "Iban in mga kababaihan malaas na iban way na bayah magbana (karnah way na shahwat nila) way ngi’ atawa pardusahan kanila in hibutang nila in hijab nila iban magpalahil ha hadarat sin mga kausugan (sin pananmung nila kabiyaksahan) ha sarat in dih sila magpalahil (sin tampat baran bubutangan) sin pangari-ngari nila! Allah in Maka-ingat (sin pangatayan sin manusiya)!",
                    "61": "(biyah sin pagpaluhay pa kababaihan tungud sin panamung nila damikyan) Way pardusahan (atawa pagpahunit) pa mga sila butah, atawa pa mga sila dih makapanaw, atawa pa mga sila nasasakit (amu in dih makagaus magad magjihad!). Damikyan halal kaniyu (misan way pagba-id) in kumaun kamu ha kabayan niyu atawa ha mga kabayan sin ama niyu; atawa kabayan sin ina niyu; atawa kabayan sin taimangud niyu usug; atawa kabayan sin taimanghud niyu babai; atawa kabayan sin mga amaun niyu; atawa kabayan sin mga ina-un niyu; atawa kabayan sin mga amaun niya dain ha ina; atawa ha kabayan sin mga inaun niyu dain ha ina! Atawa ha kabayan kiawakil kaniyu in kunsi; atawa ha kabayan sin bagay niyu (halawm tulakan amu in kiapag-amanat kaniyu). Way pardusan kaniyu (ya, kamu bal-iman, in kumaun kamu katan mag-agad atawa magdugaing-dugaing. Ampa mang kamu sumud pa kabayan awn naghuhula, pangayuh kamu izin iban salam kamu pa ahli niya (ha lapal: “Assalamu alaikum …!”) – in pagtahayat (niyu yan ) siara’ sin Allah (kaniyu iban) mabarakat (karnah sin dua’a sin tahayat) iban labi marayaw (ha hika-sulig sin pagkasi lasa ha antara niyu bal-iman!) Bihan in kaagi sin Allah maglilay iban magpasawah sin mga ayat (pangaddatan iban hukuman) hasupaya niyu kapahaman!",
                    "62": "In bal-iman sabunnal amu na in sila nagparatsaya (iban nagsiddik) pa Allah iban pa Rasul Niya. Mang sila doon kaniya (ha majlis pagmishuaratan tungud pagjihad iban parakala dugaing) dih sila miig hingga makapangayu’ naa sila izin dain kaniya (iban kia-izinan!). In mga sila nangayuh izin (kaimu Ya, Mohammad) sila na yattu in nagparatsaya sabunnal pa Allah iban pa Rasul Niya. Ampa mang sila mangayuh kaimu izin ha mga parakala (tungud paghula-hula’) nila, na dihila in dain kanila izin ha kug baya’ mu iban pangdua’a kaw pa Allah kamaapan kanila! Sabunnal in Allah in Mangangampun iban Baing Ulungun.",
                    "63": "Ayaw niyu hinanga in panawagtawag niyu pa Rasul SAW (ha ngan) biyah sin panawagtawag niyu ha antara niyu (buat malaingkan hurmata niyu siya iban tawaga niyu ha lapal: “Ya, Nabiullah” atawa “Ya Rasulallah!”). In Allah kia-iingatan Niya (in hal sin mga sila munafiqeen doon kaniyu amu in) nag-iigan timatapuk (ha way izin) dain ha majlis niyu!",
                    "64": "Bukun ka sabunnal Allah in tagmilik sin langit iban lupa? Tantuh kia-iingatan niya in hal niyu iban kia-iingatan niya mang sila mui’ na magbalik Kaniya ha adlaw pagmahshar ampa sila baytaan sin nahinang nila. Allah in Maka-ingat sin katan!"
                }
            }
        }
    }
}